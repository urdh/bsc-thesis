\documentclass[../rapport_MVEX01-11-05]{subfiles}
\begin{document}
\subsection{Kvantitativa mått på handens geometri}

För att på något sätt kunna kvantifiera den data en binär bild på en hand 
innehåller och tolka den på ett bra sätt måste denna data transformeras till
något meningsfullt. Det finns många sätt att göra detta --- man kan t.ex.~
beräkna bildens egenvärden \ref{Funck02}, använda filter för att hitta
fingertoppar \ref{Noelker97}, eller jämföra bilden med lagrade prototypbilder
och studera Hausdorff-avståndet till dessa \ref{Nielsen04}. En enklare metod
är att beräkna ett antal olika egenskaper baserat på den binära bilden.

Dessa egenskaper består av mått med enkla definitioner baserade på area,
omkrets, mittpunkt eller rotation hos objektet i den binära bilden och kan
därför användas av \knn-algoritmen för att skilja mellan olika rörelseoberoende
gester. Eftersom egenskaperna innehåller information om rörelse kan denna
uppsättning egenskaper inte användas direkt i tillämpningar som involverar
rörelsegester, utan måste kompletteras av exempelvis hastighets- eller
riktningsegenskaper.

\subsubsection{Egenskapsrummet}

Egenskapsrummet är ett $\R^n$-rum där varje dimension representerar en
egenskap. Detta rum kan man sedan använda för att beräkna ''avstånd'' i
någon mening mellan olika bilder och gester. Egenskaperna baseras som sagt
på olika grundläggande mått hos den binära bilden, och ett antal användbara
egenskaper presenteras nedan.
Många av egenskaperna som beskrivs kan beräknas effektivt av
\MATLAB-funktionen \texttt{regionprops}.

\paragraph{Inledande definitioner}

För beräkning av vissa egenskaper behöver man definiera två
grundläggande begrepp; den inneslutande lådan och centroiden. Dessa
två kan användas för att i någon mening hitta ''mitten'' av objektet
vi undersöker. Den inneslutande lådan kan dessutom användas för vissa
jämförelser relaterade till area (dvs. densitetsliknande begrepp).

\subparagraph{Inneslutande låda}

Den inneslutande lådan är den minsta rektangeln som innehåller hela
objektet (se figur \ref{fig:boundingbox}),
och kan effektivt beräknas genom att lokalisera
extrempunkterna i $x$- och $y$-led. Lådan har fyra mått: bredd, höjd samt
position i $x$- och $y$-led. Utifrån dessa kan vi även beräkna
mittpunkten i $x$- och $y$-led.

\subparagraph{Centroid}

Centroiden är masscentrum för ett område, och beräknas enligt
\begin{equation*}
  \textrm{centroid}(A) = \left\lfloor\frac{
    \sum\limits_{a\in A}m_a\vec{r}_a
  }{
    \sum\limits_{a\in A}m_a
  }\right\rfloor =
  \left\lfloor\sum\limits_{a\in
  A}\frac{\vec{r}_a}{\textrm{Area}(A)}\right\rfloor,
\end{equation*}
där man använder att $m_a=1,\:\forall a\in A$ eftersom bilden är
binär ($m_a$ är helt enkelt intensiteten i punkten $a$ och
$\vec{r}_a$ är positionen av punkten $a$). Operatorn $\lfloor
x\rfloor$ avrundar $x$ nedåt till närmsta heltal. Centroiden är vektorvärd.

\paragraph{Hu-moment}

Dessa moment definierades först av \citeasnoun{Hu62} och är ett försök att
göra centralmomenten rotations-, skalnings- och translationsinvarianta och
därmed mer användbara. Sju Hu-moment definieras \cite[s.~185]{Hu62}:
\begin{align*}
	I_1 =& \;\mu_{20} + \mu_{02}\\
	I_2 =& \left(\mu_{20} - \mu_{02}\right)^2 + 4\mu^2_{11}\\
	I_3 =& \left(\mu_{30} - 3\mu_{12}\right)^2 +
	       \left(3\mu_{21} - \mu_{03}\right)^2\\
	I_4 =& \left(\mu_{30} + \mu{12}\right)^2 +
 	       \left(\mu_{21} + \mu_{03}\right)^2\\
	I_5 =& \left(\mu_{30} - 3\mu_{12}\right)
	       \left(\mu_{30} + \mu_{12}\right)
	       \left(\left(\mu_{30}+\mu{12}\right)^2 -
	       3\left(\mu{21}+\mu{03}\right)^2\right) + \\
 	    &+ \left(3\mu_{21} - \mu_{03}\right)\left(\mu_{21} + \mu_{03}\right)
	       \left(3\left(\mu_{30} + \mu{12}\right)^2 -
	       \left(\mu_{21} + \mu_{03}\right)^2\right)\\
	I_6 =& \left(\mu_{20}-\mu_{02}\right)
	       \left(\left(\mu_{30}+\mu_{12}\right)^2 -
	       \left(\mu_{21}+\mu_{03}\right)^2\right) + \\
	    &+ 4\mu_{11}\left(\mu_{30}+\mu_{12}\right)
	       \left(\mu_{21}+\mu_{03}\right)\\
	I_7 =& \left(3\mu_{21}-\mu_{03}\right)\left(\mu_{30}-\mu_{12}\right)
	       \left(\left(\mu_{30}+\mu_{12}\right)^2 - 
	       3\left(\mu_{21}+\mu_{03}\right)^2\right) - \\
	    &- \left(\mu_{30} - 3\mu_{12}\right)\left(\mu_{21}+\mu_{03}\right)
	       \left(3\left(\mu_{30}+\mu_{12}\right)^2 - 
  	     \left(\mu_{21}+\mu_{03}\right)^2\right)
\end{align*}

Centralmomenten $\mu_{pq}$ definieras av
\begin{equation*}
	\mu_{pq} = \sum\limits_x\sum\limits_y
	           \left(x-\bar{x}\right)^p
	           \left(y-\bar{y}\right)^q
	           f(x,y)
\end{equation*}
där $\bar{x}$ och $\bar{y}$ är centroidens x- och y-komponent, och $f(x,y)$ är
bildens ljusstyrka. För binära bilder gäller att $f\mapsto\left\{0,1\right\}$.

\paragraph{Konvexitet}

Konvexitet \cite[s.~26]{Rudemo09} är ett användbart dimensionslöst
mått som i någon mening beskriver hur konvext ett objekt är --- för
gestigenkänning är detta ett relevant mått på huruvida fingrarna är
utsträckta eller inte, men även på om de sitter tätt ihop (ex.
stopptecken) eller löst konfigurerade (ex. segertecken). Det
definieras av
\begin{equation*}
  \textrm{konvexitet}(A) = \frac{\left|\partial A_h\right|}{\left|\partial A\right|}
\end{equation*}
där $A_h$ är det konvexa skalet till $A$ (dvs. det minsta konvexa område som
helt täcker $A$) och $\partial A$ betecknar randen till $A$ (i diskret
mening).

\paragraph{Kompakthet}

Kompakthet \cite[s.~26]{Rudemo09} är ännu ett dimensionslöst mått, som
beskriver hur kompakt ett objekt är.
Cirkeln är det mest kompakta objektet, och ju fler irregulariteter
randen innehåller (jämfört med en cirkel) desto mindre blir kompaktheten.
Kompakthet definieras av
\begin{equation*}
  \textrm{kompakthet}(A) = \frac{\textrm{Area}(A)}{\left|\partial
  A\right|^2}.
\end{equation*}

\paragraph{Soliditet}

Soliditet är i någon mening ett mått på hur poröst ett objekt är. Det
definieras av ration mellan objektets area och det konvexa skalets
area enligt
\begin{equation*}
  \textrm{soliditet}(A) = \frac{\textrm{Area}(A)}{\textrm{Area}(A_h)},
\end{equation*}
och är därför dimensionslöst. Detta mått kan vara mycket hjälpsamt för
gester som t.ex.~''OK'' (en ring formad av tumme och pekfinger, med
övriga fingrar riktade uppåt).

\paragraph{Fyrkantighet}

Den här egenskapen är helt enkelt ett mått på hur kvadratisk den
inneslutande lådan är, och på så sätt mäter den hur ''utsträckt'' en
gest är. Dess definition är mycket enkel:
\begin{equation*}
  \textrm{fyrkantighet}(A) = \frac{\textrm{Box}_w(A)}{\textrm{Box}_h(A)}.
\end{equation*}

En perfekt kvadratisk låda har alltså fyrkantighet $1$, och ju mer
fyrkantigheten avviker från detta värde desto mer avlång är gesten.
Notera dock att detta mått är låst till $x/y$-led (likt Manhattanavstånd),
och att
excentriciteten mäter i princip samma sak men utgår från den
omslutande ellipsen och därmed tar hänsyn till objektets vinkel.

\paragraph{Excentricitet}

Excentriciteten är ett mått på hur utsträckt ett objekt är (precis som
fyrkantigheten), men utgår från den ellips
vars andramoment är samma som objektets. Excenticiteten definieras av avståndet
mellan andramomenten i ellipsen genom längden av den längsta axeln. Därmed
tar måttet, till skillnad från fyrkantigheten, även hänsyn till vilken vinkel
objektet ligger i gentemot horisontalaxeln.

\paragraph{Utsträckning}

Utsträckningen mäter hur stor del av den inneslutande lådan som
faktiskt täcks av vårt objekt. Egenskapen kan ses som ett alternativ
till soliditeten och definieras enligt
\begin{equation*}
  \textrm{utsträckning}(A) =
  \frac{\textrm{Area}(A)}{\textrm{Area}(\textrm{Box}(A))}.
\end{equation*}

\subsubsection{Normering och viktning för \knn}

Eftersom \knn-metoden använder det euklidiska avståndet mellan punkter i 
egenskapsrummet är det viktigt att egenskaperna som används varierar över
ungefär samma värdemängd. Eftersom inte är fallet från början måste indata
normeras.

Man kan exempelvis skala all indata så att den anpassas till en enkel
$N(0,1)$-distribution, antingen genom att räkna ut förskjutningsparametern
$\mu$ och skalningsparametern $\sigma$ utifrån den faktiska värdemängden hos
egenskaperna, eller genom att beräkna uppskattningar $\hat\mu$ och $\hat\sigma$
utifrån prototyp- eller träningsdata (man får självfallet en uppsättning sådana
parametrar per egenskap i egenskapsrummet). Eftersom en del av egenskaperna har
oändlig värdemängd är det sannolikt mer lämpligt att göra det sistnämnda.

Man kan därefter använda dessa parametrar för att normalisera ny indata, så
att även den passar in i det nya, uniforma egenskapsrummet:
\begin{equation*}
	\hat{x} = \frac{x - \mu_x}{\sigma_x}
\end{equation*}

Vill man därefter optimera \knn-metoden och se till att den tar större hänsyn
till vissa gester kan man även införa en viktningskonstant $w_x$. En stor
sådan gör att egenskapen har större betydelse (eftersom avståndet då ökar
snabbare). Denna konstant appliceras lämpligen direkt efter normeringen.

\end{document} 

